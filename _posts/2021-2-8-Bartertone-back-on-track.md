---
layout: post
title: Bartertone is back on track
---

Bartertone 支爆團隊又返生啦！

### 上回講到 <span style="font-size:0.8em;">(2021-01-26)</span>：

<div style="font-size:0.8em;">

<p>
Bartertone/支爆團隊因存在分歧，過去個幾星期都未能妥善解决，今日决定分家。有啲可惜但算係happy ending。
</p>
<p>
分歧 1：因為侵侵落台，敗登上台，部份成員對我哋嘅未來冇信心。
我哋：抗爭嘅成敗，從來都唔係取決於外國嘅幫助，香港人嘅團結先至係關鍵。香港人團結先至有外國人嚟幫手，唔係因為有外國人幫手然後香港人團結。
</p>
<p>
分歧 2：因為國安法，部份成員對我哋講支爆有意見。
我哋：北京對香港人只有兩種態度：第一就係佢已經針對緊你，第二就係佢仲未針對你。同你有定係冇犯國安法冇關係。香港人自己小心 data privacy 最緊要。
</p>
<p>
分歧 3：部份成員認為我哋嘅 monetization model 有問題，要做到好似 facebook twitter 咁嘅 big tech 先有錢賺！
我哋：首先我哋都希望賺錢，但係有啲仆街嘢我哋係唔會做嘅。如果要賺大錢，奶共係最有效嘅方法。其次，我哋希望扣除人工成本營運支出之後，全部收益用嚟設立「燎原基金」去幫助有需要嘅香港人。點解改呢個名呢？因為「星星之火，足以燎原」你係香港人一定會明。基金管理由香港人投票決定。依個基金成立嘅問題，係我哋團隊至今最大嘅分歧。
</p>
<p>
分歧 4：Open source 冇錢賺，唔會 work。
我哋：Open source 令我哋可以接受群眾嘅監管，任何人都可以睇實我哋嘅 source code，可以畀意見，可以 contribute。係一個以「民主自由」為基礎嘅「公民社會」最終極嘅體現。因此我哋係唔會放棄呢個理想嘅。所有嘢，除咗 api key passphrase crypto code brand icon 等等 security 或 copyright 相關項目唔會開放之外，全部都會開放畀公眾檢視閲覧。
</p>
<p>
結果：部分成員對於「高成本低回報」嘅做法有意見，决定離開。於是留低嘅人手被嚴重分薄，部分工作進度被押後，但係支爆團隊繼續工作。可能日後嘅黃色交易平台會有多過一個，但係支爆團隊成立嘅 official 交易平台只會有一個。多謝大家繼續支持！
</p>

</div>

### 今期update <span style="font-size:0.8em;">(2021-02-08)</span>：


因為有新成員加入，再加上我哋對於Bartertone 交易平台嘅business model已經有共識。開發計劃已經重回正軌。

今日同大家分享一下我我哋 finalize 嘅收入模式：

#### 1. 公眾捐款
Signal 嘅成功例子話俾我哋聽，只要服務高汁就會有人支持。就算係 open source project 都可以生存。

#### 2. Subscriptions
Individual Account 個人帳號一定係免費嘅，但係 Business Account 商業帳號就可以好似 Netflix 咁收月費。

#### 3. 買美國聯邦政府債券收利息
美國聯邦政府債券係全球數一數二最穩陣嘅資產，利息收入除咗可以cover成本之外，賺咗錢仲可以補貼「燎原基金」添。


多謝大家支持！