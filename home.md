---
layout: page
title: Home我哋
permalink: /home/
---

Bartertone (暫譯：百達通) 由一班香港後生仔女創立。係一個以區塊鏈技術(Blockchain)為核心、以服務黃色經濟圈為目標嘅電子商貿「以物易物」交易平台。


### 點解「以物易物」呢？

跟據金管局2018年09月21日嘅newsletter - 《虛擬資產與貨幣》([繁](https://web.archive.org/web/20191011011704/https://www.hkma.gov.hk//chi/news-and-media/insight/2018/09/20180921/) / [ENG](https://web.archive.org/web/20200605024751/https://www.hkma.gov.hk/eng/news-and-media/speeches/2018/09/20180921-1/))，加密貨幣並唔符合成為貨幣嘅條件，只算係「虛擬資產」。所以唔能够受《支付系統及儲值支付工具條例》監管。而又因為Bartertone交易平台唔算「支付系統」，所以跟據《商品説明條例》，我哋只可以自稱為「以物易物」交易平台。Hence the name "barter"!


***
## Bartertone Mission

### 區塊鏈眾籌
任何傳統嘅眾籌平台都有資金被凍結嘅風險。只有用區塊鏈技術嘅「去中心化」眾籌，先至可以真正確保眾籌資金用喺最有需要嘅地方，而又唔會被凍結。無論你嘅眾籌目的係保存粵語，定係幫助義士，定係海外建立香港人互助服務，都必定會觸動政權嘅神經。所以有一個為香港人服務嘅區塊鏈平台係必須嘅。

### 黃色經濟圈
如果想黃色經濟圈做得大到可以顛覆政權嘅話，現時係冇可能嘅。因為當你一做大，一希望為手足做更多嘅嘢，就有機會被凍結資金，割成韭菜。於是所有黃店都希望發大嚟攪，但又必須保持低調。因此，如果黃圈個個都被呢一種自相矛盾嘅諗法限制住，又點能夠真正發圍呢？所以有一個為黃色經濟圈而設嘅區塊鏈交易貨幣係必須嘅。

### 聯繫匯率
據投資者Kyle Bass透露，現時國庫空虛，外匯基金被嚴重掏空，聯繫匯率危在旦夕。外匯儲備大多係人民幣，美元儲備不足。加上法治制度被徹底破壞，嚴重衝擊投資者信心。一旦資金持續流出，金管局將無力維持金融穩定，聯繫匯率崩盤必定指日可待。冇人想畢生嘅積蓄化為烏有，所以有一個後備嘅金融平台係必須嘅。




***
## Bartertone Vision

**1. 了解黃色經濟真正嘅威力**

嗰啲話「黃色經濟無效率，違反市埸經濟原則，注定失敗」嘅人，其實完全唔明白人類發展。回想100年前，如果你同人講環保，當年一定俾人話你無效率啦！但係今時今日綠色經濟已經係千億產業。就睇近啲嘅例子，約廿年前先興起嘅公平貿易(fair trade)已經對我哋嘅經濟活動有著深遠嘅影響喇。如果Starbxxks賣嘅豆唔係fair trade？會唔會俾人屌到飛起呀？最好笑係每次聽啲人話「抵制紅色資本冇L用」，就好似聽到一個傻仔同回教徒講「抵制豬肉冇用」要佢食返叉燒一樣。一間回教餐廳嘅豬肉銷量，係零啊！仲有，請問你對上一次見人着皮草係幾時呢？所以話黃色經濟力量就係香港人最強大嘅抗爭實力。再加上香港人嘅嗰種高效率靈活變通，絕對係可以打到中共疲於奔命嘅。


**2. 國必先富而後兵強**

同一個有一百萬大軍、14億暴民嘅帝國喺沙埸上對決，係必死嘅行為。但係如果你喺全球嘅貨幣、貿易、金融市場上斬斷佢嘅資金鏈，令佢無能力岀糧畀軍隊。咁佢嘅軍隊就會自動幫你消滅敵人。如果你可以明白呢個簡單嘅道理，就請你加入Bartertone嘅行列。


**3. 點解黃色經濟必須要成功？**

一齊睇睇兩個數據先：

第一）日本侵華，導致中國軍民死傷共3,600萬人。

第二）上世紀60年代，中共攪大躍進，導致大饑荒，短短三年間全國餓死多達4,000萬中國人。

你係冇可能想像到罪大滔天嘅日本皇軍、又生化戰、又細菌戰、又南京大屠殺、又731部隊，努力咗足足八年嘅「戰績」，都比唔上中共區區一個大饑荒。我都未計文化大革命啊陰9公！ 如果東條英機係甲級戰犯，咁毛澤東呢？自中共上台以來、土改、三反五反、大躍進、人民公社、文化大革命、六四天安門、西藏鎮壓、新疆集中營、香港國安法，中華民族嘅苦難冇停過，人命傷亡數以億計。如果你唔想永遠被逼成為多災多難嘅中國人，香港人嘅抗爭必須成功！黃色經濟圈必須要國際化！



***
## Bartertone Retail

### POS交易功能

作為黃店，收現金又嫌唔方便， 收Visa Mastercard又要投資硬件，收PayMe收八達通又驚要畀手續費，收支付宝更加怕益咗紅色資本。

點算好呢？有Bartertone冇有怕！

***
## Bartertone Ecosystem
### Bartertone + 黃色經濟圈
手足幫襯黃店買麵包，黃店幫襯黃色供應商買麵粉，供應商又請返手足。咁就係一個黃色經濟圈。

但係如果手足俾錢用八達通(收黃店3%手續費)，黃店找數用PayMe(收相方手續費各3%不等)，供應商出糧用HSBC工商戶口(收月費+每單交 易$HK8)。咁就係一個廢咗武功嘅黃色經濟圈，藍圈多謝你。

Bartertone 成立嘅目的就係要成為黃圈之間嘅交易橋樑。我哋承諾黃圈之內交易手續費永遠0%！


***
## Bartertone Partners
### Bartertone公開透明

我哋相信冇大台，所以Bartertone除咗會open source之外，任何手持Bartertone加密貨幣嘅真香港人都係Bartertone嘅owner，有權投票選擇我哋未來嘅發展方向，以及控制資源嘅運用，公開透明公平公正！你想做嘅嘢，同大家講，我哋一齊努力去完成！

***
## Bartertone Community

### 手足
有專業技能嘅手足， 如果有興趣嘅話可以加入我哋開發團隊。 我哋好需要 UI/UX Designer、Data Security Engineer、PR、律師、會計 etc⋯


### 家長

有能力嘅家長可以幫手資助我哋，令我哋有更多資源，為香港人做更多有意義嘅嘢。你嘅小小支持，對我哋有大大嘅幫助。多謝你哋！



### 消費者

如果你自認係尖酸刻薄嘅消費者，我哋需要你。冇錯！需要你幫我哋做產品測試，務求令Bartertone更趨完善。 你嘅意見對我哋好重要。



### 黃店

如果你係黃店，恭喜你！隨着全球對「去中共化」商品嘅需求日益增加。黃色經濟未來一定會發展成為千億產業。我哋一齊為香港努力。




***
## Bartertone is coming

### Bartertone 2021年Q2出台

我哋計劃2021年Q2(ish)出台，但係我哋仲有好多工作要做。作為黃色startup，我哋冇可能有中資investor嘅資金，更加唔會有 政府Cyberport / Science Park嘅龐大資源。但係好在有你哋。你哋嘅支持對我哋好重要。

Bartertone越快出台，大家就越快可以將手頭上嘅M2港幣轉換成虛擬資產，而又無阻黃圈買賣交易。仲可以保障大家嘅積蓄免受突如其來嘅聯繫匯率脫鉤影響添。

***
## Bartertone Minds

> <span style="font-size:0.7em;">《話說紂王無道，殘害忠良，暴戾嗜血，治國無方，好大喜功，視人命如草芥，慘無人道。四處「建一帶，興一路」，以致國庫空虛，糧食短缺，天災頻繁，瘟疫四起，生靈塗碳。人民生活苦不堪言，若有敢言者必斬之。由大興文字獄，再到焚書坑儒，四海之內皆怨聲載道，其暴行人人得而誅之。》 — Bartertone</span>

### 歷史家

縱觀歷史，任何獨裁國家嘅衰亡、政權嘅更替，都係日出日落咁自然不過嘅天然現象。太陽可以升上去，就必定會落下來。


### 禮記 - 周禮

《大道之行也，天下為公，選賢與能，講信修睦》係「選」啊！唔係「委任」啊！自古以來中國都有講民主㗎！係當權者篡改歴史啊！


### Sir this way!

打國際線唔係冇用呀，但係人哋國家都有佢自己嘅問題要解決㗎嘛。冇理由你永遠坐喺度要人哋過嚟幫你嘅。總之自己香港自己救啦！



### 自由閪

人生嘅意義在於各人自己去追尋。你嘅人生，你係主角，自己決定，自己負責。嗰啲話「你係華人，民族復興中國夢偉大」嘅人，你叫佢收皮啦！

***

### 搵我哋

如果你都想contribute，我哋大家去[MeWe Group](https://mewe.com/join/bartertone支爆平台){:target="_blank"}一齊傾吓啦！
